---
layout: post
title: "L'importanza della privacy"
img: 2019_12_10_vpn_header.jpg
date: 2019-12-10 14:44:00 +0100
author: roberto
tag: [Travel, Internet, Privacy]
---


# L'importanza della privacy
Ad oggi, soltanto due territori hanno impostato una seria legge sulla privacy degli utenti, e questi sono l'Unione Europea e la California, rispettivamente con la **GDPR** e la **CCPA**, due legislazioni molto simili per quanto riguarda la protezione dei dati digitali.

Non sempre (e soprattutto, *non ovunque*) i nostri dati sono così tutelati, e dovrebbe quindi essere una nostra preoccupazione proteggere ciò che abbiamo di più caro e personale, a partire dalla nostra cronologia di navigazione, e finendo con i nostri accessi e le nostre chat.

Un modo per iniziare a proteggerci è utilizzare una VPN, una rete privata virtuale che non permette ad occhi indiscreti di spiare cosa stiamo facendo su internet, oltre che permetterci di apparire in un altro posto. Entrare nello specifico funzionamento di questa tecnologia è fuori dallo scope di questo post, ma sono davvero importanti un paio di nozioni:

 1. In primis, è necessario che *il servizio non mantenga i log* di navigazione, e che questo sia certificato da un'autorità competente
 2. *Non dovremmo mai affidarci a servizi gratuiti per una VPN*: dev'essere molto chiaro dal principio quale sia la strategia di monetizzazione di un servizio. Se un servizio è gratuito, è perché il prezzo sono le nostre informazioni, le stesse informazioni che stiamo cercando di proteggere.
 3. *Nessuna VPN è sicura al 100%*: capiterà che la VPN che abbiamo scelto venga attaccata, o che qualche falla venga scoperta. Per quanto grave, è una cosa che succederà, prima o poi.

Come già accennato, molte VPN permettono di apparire in altri posti, e questo ci dà la possibilità di utilizzare servizi disponibili soltanto in determinati paesi, come può essere il sito della nostra banca oppure il catalogo italiano di Netflix se siamo all'estero.

Personalmente, utilizzo [NordVPN](https://nordvpn.com/it/), ma ci sono diverse concorrenti altrettanto affidabili, come [Surfshark](https://surfshark.com/it/) o [EspressVPN](https://www.expressvpn.com/it). L'ultimo consiglio che voglio darvi è quello di scegliere con cura la vostra VPN in base al vostro utilizzo, ma ricordatevi di averne una, i nostri dati sono troppo importanti per lasciarli senza protezione.